# Výklad č. 1 – Vyrovnanost vs. Odolnost

Často dnes slýchávám o málo odolných dětech, volání dospělých, jak mají své děti udělat víc obrněné proti tlaku a hrůze světa, do kterého mají vstoupit.
Tlak se však neřeší odolností, ale vyrovnaností.

Odolnost je totiž závislá na míře, a cokoliv závislé na míře, co pěstujete, vás dostane do průšvihu.
Tedy – naučíte sebe nebo někoho být odolný vždy jen do určité míry, a máte problém kdykoliv se míra zvýší. Pak se musíte stát zase odolnější a dohánět to, co na vás tlačí. Je to nekonečný závod, kde má trumf ten, kdo umí míru zvednout – a vás užene klidně do úhynu.

Když se ale naučíte místo toho se s tím vyrovnat, s principem, který tlak vytváří, pak je jedno, do jaké míry na vás kdo tlačí, protože vy umíte pracovat s tím principem. Jste odolní ne na míru, ale na princip, a tím jste vyrovnaní s tím, co je.

Neohrozí vás a nemůže vás ohrozit žádná velká míra čehokoliv, s čím nemáte od základu problém.
Proto učte sebe a své děti být vyrovnané – srovnané s realitou – ne odolné a činící protiváhu tlaku, který se na ně valí.

Cesta není být vyzbrojen mírou, ale znalostí principů, která z vás udělá člověka "prů-hledného, prů-místného", ne "do jisté míry méně průchodného".

Buďte průstřelní/průchodní zcela – tak, že není co zasáhnout, protože ve vás není žádný pevný obrněný bod k zásahu.

A na tom musíte začít u sebe – u toho, z čeho máte strach vy.

Tak hodně štěstí. 🍀
